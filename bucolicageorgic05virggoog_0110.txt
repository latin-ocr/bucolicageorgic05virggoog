GEORGICON LIB. 1v

pastores et curva legunt prope flumina Mellae.
huius odorato radices incoque Baccho,
pabulaque in foribus plenis adpone canistris. sss

sed si quem proles subito defecerit omnis
nec, genus unde novae stirpis revocetur, habebit*
tempus et Arcadii memoranda inventa magistri
pandere, quoque modo eaesis iam saepe iuvencis
insincerus apes tulerit cruor. altius omnem
expediam prima repetens ab origine famam.
narn qua Pellaei gens fortunata Canopi-
accolit effuso stagnantem flumine Nilum
et circum pictis vehitur sua rura phaselis,
quaque pharetratae vicinia Persidis urguet, ⁹90
et diversa ruens septem discurrit in ora'
usque coloratis amnis devexus ab Indis, ’
et viridem Aegyptum nigra fecundat harena,
omnis in hac certam regio iacit arte salutem.
exiguus primum atque ipsos contractus in usus
eligitur locus3 hunc angustique imbrice tecti
parietibusque premunt artis et quattuor addunt,
quattuor a ventis obliqua luce fenestras.
tum vitulus bima curvans iam cornua fronte
quaeritur3 huic geminae nares et spiritus oris 300
multa reluctanti obstruitur, plagisque perempto
tunsa per integram solvuntur viscera pellem.
sic positum in clauso linquunt et ramea costis
subiciunt fragmenta, thymum casiasque recentes.
hoc geritur Zephyris primum inpellentibus undas,
ante novis rubeant quam prata coloribus, ante
garrula quam tignis nidum suspendat hirundo.
interea teneris tepefactus in ossibus umor
aestuat, et visenda modis animalia miris,
trunca pedum primo mox et stridentia pinnis, 310
miscentur, tenuemque magis· magis aera carpunt,
donec, ut aestivis effusus nubibus imber,

280 expone. 282 habebis. 291·3 lorum versuum ordo incertus err.
301 obruitur. 311 captant.

 

