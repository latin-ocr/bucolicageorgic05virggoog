τοι P. VERGlLl MARONIS

frena feris, manibusque omnes effundit habenas:

caeruleo per summa levis volat aequora curru

subsidunt undae, tumidumque sub axe tonanti 820

sternitur aequor aquis 3 fugiunt vasto aethere nimbi.
, tum variae comitum facies, inmania cete,

et senior Glauci chorus, Inousque Palaemon,

Tritonesque citi, Phorcique exercitus omnis:

laeva tenet Thetis, et Melite, Panopeaque virgo,
Nesaee, Spioque, Thaliaque Cymodoceque.

his patris Aeneae suspensam blanda vicissim
gaudia pertemptant mentem ; iubet ocius omnes
attolli malos, intendi bracchia velis.
una omnes secere pedem, pariterque sinistros, ⁸³0
nunc dextros solvere sinus ς una ardua torquent
cornua detorquentqner ferunt sua flamina classem.
princeps ante omnes densum Palinurus agebat
agmen ; adhunc alii cursum contendere iussi.
iamque fere mediam caeli nox umida metam
contigerat 3 placida laxabant membra quiete
sub remis susi per dura sedilia nautae ;
cum levis aetheriis delapsus Somnus ab astris
aera dimovit tenebrosum et dispulit umbras,
te, Palinure, petens, tibi somnia tristia portans ⁸40
insonti ; puppique deus consedit in alta,
Phorbanti similis, funditque has ore loquellas:

‘Iaside Palinure, ferunt ipsa aequora classem ; ·
aequatae spirant aurae ς datur hora quieti ε
pone caput, fessosque oculos furare labori.
ipse ego paulisper pro te tua munera inibo)

’ cui vir attollens Palinurus lumina fatur:

‘mene salis placidi vultum fluctusque quietos
ignorare iubes? mene huic confidere monstro?
Aenean credam-quid enim l-fallacibus auris 850
et caeli totiens deceptus fraude sereni l’
talia dicta dabat, clavumque adfixus et haerens
nusquam amittebat, oculosque sub astra tenebat.

821 equis. 829 remia. 851 eteaelo, totiena.

 

