140 P. VERGILI Maaonus

aggeritur tumulo tellus; stant Manibus arae
caeruleis maestae vittis atraque cupresso,
et circum Iliades crinem de more solutae· ,
inferimus tepido spumantia cymbia lacte,
sanguinis et sacri pateras, animamque sepulchro
condimus et magna supremum voce ciemus.
inde ubi prima fides pelago, placataque venti
dant maria et lenis crepitans vocat Auster in
altum, 70

deducunt socii naves et litora complent
provehimur portu, terraeque urbesque recedunt.

sacra man colitur medio gratissima tellus
Nereidum matri et Neptuno Aegaeo,
quam pius Arcitenens oras et litora crrcum
errantem Mycono e celsa Gyaroque revinxit
inmotamque coli dedit et contemnere ventos.
huc feror, haec fessos tuto placidissima portu
accipit. egressi veneramur Apollinis urbem.
rex Anius, rex idem hominum Phoebique sacerdos,
vittis et sacra redimitus tempora lauro ax
occurrit, veterem Anchisen adgnovit amicum.
iungimus hospitio dextras et tecta subimus.

templa dei saxo venerabar structa vetusto ι
‘da propriam, Thymbraee, domum; da moenia fessis
et genus et mansuram urbem3 serva altera Troiae
Pergama, reliquias Danaum atque inmitis Achilli.
quem sequimur? quove ire iubes? ubi ponere sedes?
da, pater, augurium atque animis inlabere nostris)
vix ea fatus eram: tremere omnia visa repente, 90
liminaque laurusque dei, totusque moveri
mons circum et mugire adytis cortina reclusis.
submissi petimus terram, et vox fertur ad aureas
‘Dardanidae duri, quae vos a stirpe parentum
prima tulit tellus, eadem vos ubere laeto ·
accipiet reduces. antiquam exquirite matrem.
hic domus Aeneae cunctis dominabitur oris,

75 Arquitenens. 82 adgnoscit.

 

