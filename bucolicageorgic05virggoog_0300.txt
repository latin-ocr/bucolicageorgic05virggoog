P. VERGlLl Mrtltortts AENEIDOS LlB. IX 275

Messapus primas acies, postrema coercent

Tyrrhidae iuvenes; medio dux agmine Turnus
[vertitur arma tenens et toto vertice supra est].

ceu septem surgens sedatis amnibus altus 30
per taciturn Ganges aut pingui flumine Nilus

curn refluit campis et iam se condidit alveo.

hic subitam nigro glomerari pulvere nubem
prospiciunt Teucri ac tenebras insurgere campis.
primus ab adversa conclamat mole Caicus:

‘quis globus, o cives, caligine volvitur atra?

ferte citi ferrum, date tela, ascendite muros,

bostis adest, heial’ ingenti clamore per omnes
condunt se Teucri portas et moenia complent.
namque ita discedens praeceperat optimus armis 40
Aeneas: si qua interea fortuna fuisset,

neu struere auderent aciem neu'credere campo;
castra modo et tutos servarent aggere muros.

ergo etsi conferre manum pudor iraque monstrat,
obiciunt portas tamen et praecepte facessunt,
armatique cavis exspectant turribus hostem.

Turnus ut ante volans tardum praecesserat agmen,
viginti lectis equitum comitatus et urbi

inprovisus adest, maculis quem Thracius albis
portat equus cristaque tegit galea aurea rubra. ⁵0
‘ecquis erit ,mecum, iuvenes, qui primus in hostem?
en--l' ait, et iaculum attorquens emittit in auras,
principium pugnae, et campo sese arduus infert.
clamorem excipiunt socii fremituque sequuntur
horrisono; Teucrum mirantur inertia corda:

non aequo dare se campo, non obvia ferre

arma viros, sed castra fovere. huc turbidus atque huc
lustrat equo muros aditumque per avla quaerit.

ac veluti pleno lupus insidiatus ovili

cum fremit ad caulas, ventos perpessus et imbres, so
nocte super media ; tuti sub matribus agni

balatum exercent ; ille asper et inprobus ira

37 et scandite. 51 etquis. 52 intorquens.

 

