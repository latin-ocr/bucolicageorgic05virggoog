AENEIDOS ΗΒ. ll 121

sollemnes taurum ingentem mactabat ad aras.
ecce autem gemini a Tenedo tranquilla per alta-
horresco referens-inmensis orbibus angues
incumbunt pelago, pariterque ad litora tendunt;
pectora quorum inter fluctus arrecta iubaeque
sanguineae superant undas; pars cetera pontum
pone legit, sinuantque inmensa volumine terga ;
fit sonitus spumante salo. iamque arva tenebant,
ardentesque oculos suffecti sanguine et igni 210
sibila lambebant linguis vibrantibus ora.
diffugimus visu exsangues: illi agmine certo
Laocoonta petunt 3 et primum parva duorum
corpora natorum serpens amplexus uterque
inplicat, et miseros morsu depascitur artus ;
post ipsum, auxilio subeuntem ac tela ferentem,
corripiunt, spirisque ligant ingentibus; et iam
bis medium amplexi, bis collo squamea circum
terga dati, superant eapite et cervicibus altis.
ille simul manibus tendit divellere nodos, ιω
perfusus sanie vittas atroque veneno;
⁴ clamores simul horrendos ad sidera tollit:
qualis mugitus, fugit cum saucius aram
taurus et incertam excussrt cervice secunm..
at gemini lapsu delubra ad summa dracones
effugiunt, saevae ue petunt Tritonidis arcem,
sub pedibusque deae, clipeique sub orbe teguntur.
turn vero tremefacta novus per pectora cunctis
insinuat pavor3 et scelus expendisse merentem
Laocoonta ferunt, sactum qui cuspide robur 230
laeserit, et tergo sceleratam intorserit hastam.
ducendum ad sedes simulacrum, orandaque divae
numina conclamant.
dividimus muros et moenia pandimus urbis.
’ accingunt omnes operi, pedibusque rotarum
subiciunt lapsus, et stuppea vincula collo -
intendunt. scandit fatalis machina muros,

226 diffitglunt.

 

