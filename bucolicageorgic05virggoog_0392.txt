nuunnos ssa. xu 3⁶7

nusquam acies contra Rutulas, nulla agmina Turni:

infelix pugnae iuvenem in certamine· credit

exstinctum, et, subito mentem turbata dolore,

se causam clamat crimenque caputque malorum, ιω

multaque per maestum demens effata furorem,

purpureos moritura manu discindit amictus,

et nodum informis leti trabe nectit ab alta.

quam cladem miserae postquam accepere Latinae,

filia prima manu flavos Lavinia crines

et roseas laniata genas, tum cetera circum

turba furit3 resonant late plangoribus aedes.

hinc totam infelix vulgatur fama per urbem.

demittunt mentes; it scissa veste latinus,

coniugis attonitus fatis urbisque ruina, ⁶10

canitiem inmundo perfusam pulvere turpans

[multaque se incusat, qui non acceperit ante

Dardanium Aenean, generumque adsciverit ultro].
interea extremo bellator ιιι aequore Turnus

palantes sequitur paucos iam segnior, atque
iam minus atque minus successu laetus equorum.
attulit hunc illi caecis tertoribus aura
commixtum clamorem, arrectasque inpulit aures
confusae sonus urbis et inlaetabile murmur.
‘hei mihi, qaid tanto turbantur moenia luctu? ιω
quisve ruit tantus diversa clamor ab urbei'
sic ait, adductisque amens subsistit habenis.
atque huic, in faciem soror ut conversa Metisci
aurigae currumque et equos et lora regebat,
talibus occurrit dictis: ‘ban Turne, sequamur
Troiugenas, qua prima viam victoria pandit3
sunt alii, qui tecta manu defendere possint.
ingruit Aeneas Italis et proelis miscet3
et nos saeva manu mittamus funera Teucris.
nec numero inferior, pugnae nee honore recedes! 630
Turnus sd baec:
‘o soror, et dudum adgnovi, cum prima per artem

605 tiores. 607 latae.

 

