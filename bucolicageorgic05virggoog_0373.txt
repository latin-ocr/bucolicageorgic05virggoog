348 P. VERGILI MARONIS

extrema iam in morte ; neque hoc sine nomine letum
pergentes erit, aut famam patieris inultae.
nam quicumque tuum violavit vulnere corpus,
morte luet merita! fuit ingens monte sub alto
regis Dercenni terreno ex aggere bustum , εςο
antiqui Laurentis opacaque ilice tectum ;
hic dea se primum rapido pulcherrima nisu
sistit et Arruntem tumulo speculatur ab alto.
ut vidit fulgentem armis ac vana tumentem,
‘cur,' inquit, ‘diversus abis? huc derige gressum,

huc periture veni, capias ut digna Camillae
praemia. tune etiarn telis moriere Dianae ?’
dixit, et aurata volucrem Threissa sagittam
deprompsit pharetra, cornuque infensa tetendit,
et duxit longe, donec curvata coirent
inter se capita, et manibus iam tangeret aequis,
laeva aciem ferri, dextra nervoque papillam.
extemplo teli stridorem aurasque sonantes
audiit una Arruns, haesitque in corpore ferrum.
illum exspirantem socii atque extrema gementem
obliti ignoto camporum in pulvere linquunt3
Opis ad aetherium pinnis aufertur Olympum.

prima fugit, domina amissa, levis ala Camillae 3
turbati fugiunt Rutuli, fugit acer Atinas,
disiectique duces desolatique manipli 870
tuta petunt, et equis aversi ad moenia tendunt.
nec quisquam instantes Teucros letumque ferentes
sustentare valet telis, aut sistere contra3
sed laxos referunt umeris languentibus arcus,
quadrupedumqueputrem cursuquatit ungula campum.
volvitur ad muros caligine turbidus atra
pulvis, et e speculis percussae pectora matres
femineum clamorem ad caeli sidera tollunt.
qui cursu portas primi inrupere patentes,
hos inimica super mixto premit agmine turba ; aso
nec miseram effugiunt mortem, sed limine in ipso,

8 54 laetantem animis.

 

