AENEIDOS LIB. X 317

quosne, nefas, omnes infanda in morte reliqui, ¹

et nunc palantes video, gemitumque cadentum
accipio? quid agol aut quae iam satis ima dehiscat
terra mihi? vos o potius miserescite, venti;

in rupes, in saxa-volens vos Turnus adoro-

ferte ratem, saevisque vadis inmittite Syrtis,

quo neque me Rutuli, nec conscia fama sequatur.'

· haec memorans, animo nunc huc, nunc fluctuat illuc,
an sese mucrone ob tantum dedecus amens σει
induat, et crudum per costas exigat ensem;
fluctibus an iaciat mediis, et litora nando
curva petat, Teucrumque iterum se reddat in arma.
ter conatus utramqueviam3 ter maxima Iuno
continuit, iuvenemque animi miserata repressit.
labitur alta secans fluctuque aestuque secundo,
et patris antiquam Dauni defertur ad urbem. Δ

at Iovis interea monitis Mezentius ardens
succedit pugnae, Teucrosque invadit ovantes. σῳ
concurrunt Tyrrhenae acies, atque omnibus uni,
uni odiisque viro telisque frequentibus instant.
ille, velut rupes, vastum quae prodit in aequor,
obvia ventorum furiis expostaque ponto,

,vim cunctam atque minas perfert caelique marisque,
ipsa inmota manens: prolem Dolichaonis Hebrum
sternit humi, cum quo Latagum Palmumque fugacem 3
sed Latagum saxo atque ingenti fragmine montis
occupat os faciemque adversam ; poplite Palmum
succiso volvi segnem sinit ς armaque Lauso ,ω
donat habere umeris et vertice figere cristas.
nec non Euanthen Phrygium, Paridisque Mimanta
aequalem comitemque; una quem nocte Theano
in lucem genitori Amyco dedit, et face praegnans
Cisseis regina Parin creat: urbe paterna
occubat; ignarum Laurens habet ora Mimanta.
ac velut ille canum morsu de montibus altis
actus aper, multos Vesulus quem pinifer annos

sl ⁶73 qumque, ⁶⁸²3 inbuet. 705 Parius Patiturbe Bentley.

 

