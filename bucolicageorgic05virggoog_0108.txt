GEORGICON LIB. 1v 281

excipiat-neque enim plus septima ducitur aestas-—
at genus inmortale manet multosque per annos
stat fortuna domus et avi numerantur avorum.
praeterea regem non sic Aegyptos et ingens ,ιο
Lydia nec populi Parthorum aut Medus Hydaspes
observant. rege incolumi mens omnibus una est3
amisso rupere fidem constructaque mella
diripuere ipsae et crates solvere favorum.
ille operum custos, illum admirantur et omnes
circumstant fremitu denso stipantque frequentes,
et saepe attollunt umeris et corpora bello
obiectant pulchramque petunt per vulnera mortem.
his quidam signis atque haec exempla secuti
esse apibus partem divinae mentis et haustus . rao
aetherios dixere ; deum namque ire per omnes
terrasque tractusque maris caelumque profundum
hinc pecudes, armenta, viros, genus omne ferarum,
quemque sibi tenues nascentem arcessere vitas;
scilicet huc reddi deinde ac resoluta referri
omnia, nec morti esse locum, sed viva volare
sideris in numerum atque alto succedere caelo.
si quando sedem angustam servataque mella
thesauris relines‚ prius haustu sparsus aquarum
ora fove fumosque manu praetende sequaces. ψ
bis gravidos cogunt fetus, duo tempora messis,
Taigete simul os terris ostendit honestum
Plias, et Oceani spretos pede reppulit amnes,
aut eadem sidus fugiens ubi Piscis aquosi
tristior hibernas caelo descendit in undas.
illis ira modum supra est, laesaeque venenum
morsibus inspirant et spicula caeca relinquunt
adfixae venis, animasque in vulnere ponunt.
sin duram metues hiemem parcesque futuro
contunsosque animos et res miserabere fractas, ιφ
at suffire thymo cerasque recidere inanes

228 augustam. 230 ore fave. 231 flores. ²39 metuens.
241 aufferre thymos.

G

 

