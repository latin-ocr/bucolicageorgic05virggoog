BUCOLICA: ECL. VI ις

nec tantum Rhodope miratur et Ismarus Orphea. 30
namque canebat, uti magnum perinane coacta
semina terrarumque animaeque marisque fuissent
et liquidi simul ignis; ut his exordia primis
omnia et ipse tener mundi concreverit orbis ;
tum durare solum et discludere Nerea ponto
coeperit et rerum paulatim sumere formas 3
iamque novum terrae stupeant lucescere solem
⁴ altius, atque cadant submotis nubibus imbres3
incipiant silvae curn primum surgere, cumque
rara per ignaros errent animalia montes. 40
hinc lapides Pyrrhae iactos, Saturnia regna,
Caucaseasque refert volucres furtumque Promethei.
his adiungit, Hylan nautae quo fonte relictum
clamassent, ut litus ‘Hyla Hyla' omne sonaret;
·et fortunatam, si numquam armenta fuissent,
Pasiphaen nivei solatur amore iuvenci.
a virgo infelix, quae te dementia cepit?
Proetides inplerunt falsis mugitibus agros,
at non tam turpes pecudum tamen ulla secuta est
concubitus, quamvis collo timuisset aratrum, 50
et saepe in levi quaesisset cornua fronte.
a virgo infelix, tu nunc in montibus erras:
ille latus niveum molli fultus hyacintho
ilice sub nigra pallentes ruminat herbas,
aut aliquam in magno sequitur grege. ‘claudite,

Nymphae,
Dictaeae Nymphae, nemorum iam claudite saltus,
si qua forte ferant oculis sese obvia nostris
errabunda bovis vestigia3 forsitan illum
aut herba captum viridi aut armenta secutum
perducant aliquae stabula ad Gortynia vaccae! ⁶0
tum canit Hesperidum miratam mala puellam,
t‘um Phaethontiadas musco circumdat amarae
corticis, atque solo proceras erigit alnos.
tum canit, errantem Permessi ad flumina Gallum

33 ex omnia3 ex ordia. 40 ignotos.

 

