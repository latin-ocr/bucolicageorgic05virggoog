sueones: ECL. I ,

Hyblaeis apibus florem depasta salicti
saepe levi somnum suadebit inire susurro:
hinc alta sub rupe canet frondator ad auras 3
nec tamen interea raucae, tua cura, palumbes
nec gemere aeria cessabit turtur ab ulmo.
Τ ante leves ergo pascentur in aequore cervi,

et freta destituent nudos' rn litore' praces- , ⁶0
ante pererratis amborum finibus exsul
aut Ararim Parthus bibet aut Germania Tigrim,
quam nostro illius labatur pectore vultus.

M. at nos hinc alii sitientes ibimus Afros,
pars Scythiam et rapidum cretae veniemus Oaxen
et penitus toto divisos orbe Britannos.
enumquam patrios longo post tempore fines,
pauperis et tuguri congestum caespite culmen
post aliquot, mea regna videns, mirabor aristas?
inpius haec tam culta novalia miles habebit?

i s barbarus has segetes? en quo discordia cives

produxit miseros! his nos consevimus agros!
insere nunc, Meliboee, piros; pone ordine vites.
ite meae, felix quondam pecus, ite capellae.
non ego vos posthac viridi proiectus in antro
dumosa pendere procul de rupe videbo; ·
carmina nulla canam; non, me pascente, capellae,
florentem cytisum et salices carpetis amaras.
Τ. hic tamen hanc mecum poteras requiescere
noctem
fronde super viridi: sunt nobis mitia poma, so
castaneae molles et pressi copia lactis3
et iam summa procul villarum culmina fumant,
maioresque cadunt altis de montibus umbrae.

65 Cretae.

 

