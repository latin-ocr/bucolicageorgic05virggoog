374 Ρ. VERGlLl MARONIS

apparent, acuuntque metum mortalibus aegris, 850 l
si quando letum horrificum morbosque deum rex l
molitur, meritas aut bello territat urbes. l
harum unam celerem demisit ab aethere summo p
Iuppiter, inque omen Iuturnae occurrere iussit. f
illa volat, celerique ad terram turbine fertur.
non secus, ac nervo per nubem inpulsa sagitta,
armatam saevi Parthus quam felle veneni,
Parthus, sive Cydon, telum inmedicabile, torsit,
stridens et celeres incognita transilit umbras: .
talis se sata Nocte tulit terrasque petivit. aso
postquam acies videt Iliacas atque agmina Turni,
alitis in parvae subitam collecta liguram,
quae quondam in bustis aut culminibus desertis
· nocte sedens serum canit inportuna per umbras ;
banc versa in faciem Turni se pestis ob ora
fertque refertque sonans, clipeumque everberat alis.
illi membra novus solvit formidine torpor,
arrectaeque horrore comae, et vox faucibus haesit.
at, procul ut Dirae stridorem adgnovit et alas,
infelix crines scindit Iuturna solutos, 870
unguibus ora soror foedans et pectora pugnis:
‘quid nunc te tua, Turne, potest germana iuvare?
aut quid iam durae superat mihi l qua tibi lucem
arte morer? talin’ possum me opponere monstro?
iam iam linquo acies. neme terrete timentem„
obscenae volucres; alarum 'verbera nosco
letalemque sonum 3 nec fallunt iussa superba
magnanimi Iovis. baec pro virginitate reponit?
quo vitam dedit aeternam? cur mortis adempta est
· condicio? possem tantos linire dolores aso
nunc certe, et misero fratri comes ire per umbras.
inmortalis ego? aut quicquam mihi dulce meorum
te sine, frater, erit? oquae satis ima dehiscat
terra mihi Manesque deam demittat ad imos !’
tantum effata caput glauco contexit amictu,
multa gemens, et se fluvio dea condidit alto.

 

