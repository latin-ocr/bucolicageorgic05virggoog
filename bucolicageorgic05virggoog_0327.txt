302 P. VERGILl MARONIS

ipse inter medios, Veneris iustissima curs,
Dardanius caput, ecce, puer detectus honestum,
qualis gemma, micat, fulvum quae dividit aurum,
aut collo decus, aut capiti ς vel quale per artem
inclusum buxo aut Oricia terebintho
lucet ebur; fusos cervix cui lactea crines
accipit et molli subnectit circulus auro.
te quoque magnanimae viderunt, lemare, gentes
vulnera derigere et calamos armam veneno, ῳ
Maeonia generose domo, ubi pinguia culta
exercentque viri Pactolusque inrigat auro.
adfuit et Mnestheus, quem pulsi pristina Turni
aggere moerorum sublimem gloria tollit,
et Capys: hinc nomen Campanae ducitur urbi.
illi inter sese duri certamina belli
contulerant : media Aeneas freta nocte secabat.
namque ut ab Euandro castris ingressus Etruscis,
regern adit, et regi memorat nomenque genusque ;
quidve petat, quidve ipse ferat3 Mezentius arma 15⁰
quae sibi conciliet, violentaque pectora Turni
edocet3 humanis quae sit fiducia rebus
admonet, inmiscetque preces; haud fit mora; Tarchon
iungit opes foedusque ferit; tum libera fati
classem conscendit iussis gens Lydia divom,
externo commissa duci. Aeneia puppis
prima tenet, rostro Phrygios subiuncta leones.
inminet Ida super, profugis gratissima Teucris
hic magnus sedet Aeneas, secumque volutat
eventus belli varios; Pallasque sinistro ιω
adfixus lateri iam quaerit sidera, opacae
noctis iter, iam quae passus terreque marique.
pandite nunc Helicona, deae, cantusque movete ;
quae manus interea Tuscis comitetur ab oris
Aenean, armetque rates, pelagoque vehatur. ,
Massicus aerata princeps secat aequora Tigri:
suh quo mille manus iuvenum, qui moenia Clusi,
138 mollit.

 

