334 Ρ. VERGILI MARONIS

lumina tot cecidisse ducum totamque videmus
consedisse urbem luctu, dum Troia temptat ³⁵0
castra, fugae fidens, et caelum territat armis.

unum ctiam donis istis, quae plurima mitti
Dardanidis dicique iubes, unum, optime regum,
adicias; uec te ullius violentia vincat,

quin natam egregio genero dignisque hymenaeis

des pater, et pacem hauc aeterno foedere iungas.
quod si tantus habet mentes et pectora terror,

ipsum obtestemur, veniamque oremus ab ipso ;

cedat, ius proprium regi patriaeque remittat.

quid miseros totiens in aperta pericula cives ,ω
proicis, ο Latio caput horum et causa malorum?
nulla salus bello, pacem te poscimus omnes,

Turne, simul pacis solum inviolabile pignus

primus ego, invisum quem tu tibi fingis, et esse

nil moror, en supplex venio. miserere tuorum,

pone animos, et pulsus abi. sat funcra fusi

vidimus, ingentes et desolavimus agros.

aut, si fama movet, si tantum pectore robur

concipis, etsi adeo dotalis regia cordi est,

aude, atque adversum fidens fer pectus in hostem. ³70
scilicet, ut Turno contingat regia coniunx,

nos, animae viles, inhumata infletaque turba,
sternamur campis? etiam tu, si qua tibi vis,

si patrii quid Martis habes, illum aspice contra,

qui vocat.'

talibus exarsit dictis violentia Turni ‚

dat gemitum, rumpitque has' imo pectore voces·
‘larga quidem, Drance, semper tibi copia fandi

turn, cum bella manus poscunt, patribusque vocatis
primus ades. sednon replenda est curia verbis, 380
quae tuto tibi magna volant, dum distinet hostem
agger murorum, nec inundant sanguine fossae.
proinde tona eloquio, solitum trb1 , meque timoris
argue tu, Drance, quando tot stragis acervos

356 firmet. 382 aggere.

 

