130 P. VERGILI MARONIS

porticibus longis fugit, et vacua atria lustrat
saucius. illum ardens infesto vulnere Pyrrhus ⁵²9 ,
insequitur, iam iamque manu tenet et premit hasta.
ut tandem ante oculos evasit et ora parentum,
concidit, ac multo vitam cum sanguine fudit. ,
hic Priamus, quamquam in media iam morte tenetur,
non tamen abstinuit, nec voci iraeque pepercit. ¹
‘at tibi pro scelere,’ exclamat, ‘pro talibus ansis,
di, si quaest caelo pietas, quae talia curet,
persolvant grates dignas, et praemia reddant
debita, qui nati coram me cernere letum
fecisti, et patrios foedasti funere vultus.
at non ille, saturn quote mentiris, Achilles ⁵40
talis in hoste fuit Priamo ; sed iura fidemque
supplicis erubuit, corpusque exsangue sepulchro
reddidit Hectoreum, meque in mea regna remisit?
sic fatus senior, telumque inbelle sine ictu
coniecit, rauco quod protinus aere repulsum,
et summo clipei nequiquam umbone pependit.
cui Pyrrhus: ‘referes ergo haec, et nuntius ibis
Pelidae genitori ς illi mea tristia facta
degeneremque Neoptolemum narrare memento.
nunc morere.' hoc dicens, altaria ad ipsa tre-
mentem ⁵⁵0

traxit et in multo lapsantem sanguine nati,
inplicuitque comam laeva, dextraque coruscum
extulit ac lateri capulo tenus abdidit ensem.
haec finis Priami fatorum3 hic exitus illum
sorte tulit, Troiam incensam et prolapsa videntem
Pergama, tot qnondam populis terrisque superbum
regnatorem Asiae. iacet ingens litore truncus,
avulsumque umeris caput, et sine nomine corpus.

at me tum primum saevus circumstetit horror.
obstipui ; subiit cari genitoris imago,
ut regem aequaevum crudeli vulnere vidi
vitam exhalantem subiit deserta Creusa,
et direpta domus, et parvi casus Iuli.

 

