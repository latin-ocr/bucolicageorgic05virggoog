AENEIDOS LIB. VIII

at furiis Caci mens effera, ne quid inausum

aut intractatum scelerisve dolive fuisset,

quattuor a stabulis praestanti corpore tauros

avertit, totidem forma superante iuvencas:

atque hos, ne qua forent pedibus vestigia rectis,
cauda in speluncam nactos versisque viarum ,ιο
indiciis raptos saxo occultabat opaco.

quaerenti nulla ad speluncam signa ferebant.
interea, curn iam stabulis saturata moveret
Amphitryoniades armenta abitumque pararet,
discessu mugire boves, atque omne querellis

inpleri nemus, et colles clamore relinqui.

reddidit una boum vocem vastoque sub antro

mugiit et Caci spem custodita fefellit.

hic vero Alcidae furiis exarserat atro

felle dolor; rapit arma manu nodisque gravatum 220
robur, et aerii cursu petit ardua montis.

tum primum nostri Cacum videre umentem
turbatumque oculis3 fugit ilicet ocior Euro

· speluncamque petit; pedibus timor addidit alas.

ut sese inclusit, ruptisque inmane catenis

deiecit saxum, ferro quod et arte paterna

pendebat, fultosque emuniit obice postes,

ecce furens animis aderat Tirynthius, omnemque
accessum lustrans huc ora ferebat et illuc,

dentibus infundens, ter totum fervidus ira 230
lustrat Aventini montem ter saxea temptat

limina nequiquam ter fessus valle resedit.

stabat acuta silex, praecisis undique saxis

speluncae dorso insurgens, altissima visu,

dirarum nidis domus opportuna volucrum.

hanc, ut prona iugo laevum incumbebat ad amnem
dexter in adversum nitens concussit, et imis

avulsam solvit radicibus3 inde repente

inpulit3 inpulsu quo maximus intonat aether,
dissultant ripae, refluitque exterritus amnis. 240
212 quaerentes.¹ 221 aetherii. 223 oculi. 239 insonat.

 

