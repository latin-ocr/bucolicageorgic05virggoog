AENEIDOS ΜΒ. 111

inplevit clamore locum. vix pauca furenti

subicio et raris turbatus vocibus hisco:
‘vivo equidem, vitamque extrema per omnia duco;
ne dubita, nam vera vides.

heu! quia te casus deiectam coniuge tanto

excipit, aut quae digna satis fortuna revisit?
Hectoris Andromache Pyrrhin’ conubia servas l’
deiecit vultum et demissa voce locuta est : φο
‘o felix una ante alias Priameia virgo,

hostilem ad tumulum Troiae sub moenibus altis s
iussa mori, quae sortitus non pertulit ullos

nec victoris eri tetigit captiva cubile!

nos patria incensa diversa per aequora vectae

stirpis Achilleae fastus iuvenemque superbum,
servitio enixae, tulimus3 qui deinde secutus
Ledaeam Hermionen Lacedaemoniosque hymenaeos
me famulo famulamque Heleno transmisit habendam.
ast illum ereptae magno flammatus amore 330
coniugis et scelerum Furiis agitatus Orestes

excipit incautum patriasque obtruncat ad aras.

morte Neoptolemi regnorum reddita cessit

pars Heleno, qui Chaonios cognomine campos
Chaoniamque omnem Troianos Chaone dixit,
Pergamaque Iliacamque iugis hanc addidit arcem.
sed tibi qui cursum venti, quse fata dedere?

aut quisnam ignarum nostris deus appulit oris?

quid puer Ascanius? superatne et vescitur aura?
quem tibi iam Troia- 3⁴0
ecqua tamen puero est amissae cura parentis? '
ecquid in antiquam virtutem animosque viriles

et pater Aeneas et avunculus excitat Hector i’

talia fundebat lacrimans longosque ciebat

incassum fletus, cum sese a moenibus heros
Priamides multis Helenus comitantibus adfert
adgnoscitque suos laetusque ad limina ducit,

et multum lacrimas verba inter singula fundit.

319 Andromachen. 330 miiammatus. 348 lamimans.

 

