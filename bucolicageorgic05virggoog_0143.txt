116 P. VERGILI MARONIS

ergo omnis longo solvit se Teucria luctu :
panduntur portae ; iuvat ire et Dorica castra
desertosque videre locos litusque relictum.
hic Dolopum manus, hic saevus tendebat Achilles ;
classibus hic locus, his acie certare solebant. 30
pars stupet innuptae donum exitiale Minervae,
et molem mirantur equi ; primusque Thymoetes
duci intra muros hortatur et arce iocari,
sive dolo, seu iam Troiae sic fata ferebant.
at Capys, et quorum melior sententia menti,
aut pelago Danaum insidias suspectaque dona
praecipitare iubent, subiectisque urere flammis :
aut terebrare cavas uteri et temptare latebras.
scinditur incertum studia in contraria vulgus.

primus ibi ante omnes, magna comitante caterva, 40
Laocoon ardens summa decurrit ab arce ;
et procul ε ‘o miseri, quae tanta insania, cives?
creditis avectos hostes? aut ulla putatis
dona carere dolis Danaum? sic notus Ulixes?
aut hoc inclusi ligno occultantur Achivi,
aut haec in nostros fabricata est machina muros
inspectura domos venturaque desuper urbi;
aut aliquis latet error t equo ne credite, Teucri.
quidquid id est, timeo Danaos et dona ferentes'
sic fatus validis ingentem viribus hastam 50
in latus inque feri curvam compagibus alvum
contorsit. stetit illa tremens, uteroque recusso
insonuere cavae gemitumque dedere cavernae.
et, si fata deum, si mens -non laeva fuisset,
inpulerat ferro Argolicas foedare latebras 3

Troiaque nunc staret, Priamique arx alta, maneres·
ecce, manus iuvenem interea post terga revinctum

pastores magno ad regem clamore trahebant

Dardanidae, qui se ignotum venientibus ultro,

hoc ipsum ut strueret Troiamque aperiret Achivis,

obtulerat, fidens animi, atque sn utrumque paratus,

37 subiectisve. 56 stares maneret. ·

 

