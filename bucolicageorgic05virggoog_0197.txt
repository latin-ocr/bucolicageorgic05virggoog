170, P. VERGILI Mauortis

his medium dictis sermonem abrumpit, et auras
aegra fugit, seque ex oculis avertit et aufert, ³89
linquens multa metu cunctantem et multa parantem
dicere. succipiunt famulae, collapsaque membra
marmoreo referunt thalamo stratisque reponunt.
at pius Aeneas, quamquam alenire dolentem

solando cupit et dictis avertere curas,

multa gemens, magnoque animum labefactus amore,
iussa tamen divom exsequitur, classemque revisit.
tum vero Teucri incumbunt, et litore celsas
deducunt toto naves. natat uncta carina ;
frondentesque ferunt remos et robora silvis
infabricata, fugae studio. Ι 400
migrantes cernas, totaque ex urbe ruentes ς

ac velut ingentem formicae farris acervum

cum populant, hiemis memores, tectoque¹ reponunt;
it nigrum campis agmen, praedamque per herbas
convectant c'alle angusto 3 pars grandia trudunt
obnixae frumenta umeris3 parsagmina cogunt
castigantque moras; opere omnis seinjta feivet.

quis tibi tum, Dido, cernenti talia sensus,

quosve dabas gemitus, cum litora fer'vere late
prospiceres arce ex summa, totumque videres 410
misceri ante oculos tantis clamoribus aequor?
inprobe amor, quidnon mortalia pectora cogis?

ire iterum in lacrimas, iterum temptare precando
cogitur, et supplex animos submittere amori,

ne quid inexpertum frustra moritura relinquat.

‘Anna, vides toto properari litore: circum

undique convenere; vocat iam carbasus auras,
,puppibus et laeti nautae inposuere coronas.

hunc ego si potui tantum sperare dolorem, 419
et perferre, soror, potero. miserae hoc tamen unum
exsequere, Anna, mihi, solam nam perfidus ille

te colere, arcanos etiam tibi credere sensus3

sola viri molles aditus et tempora noras.

399 ramos.

 

