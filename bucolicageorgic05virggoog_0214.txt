AENEIDOS LIB. V

seminecem liquit saxo lacerumque viator ;
nequiquam longos fugiens dat corpore tortus,
parte ferox, ardensque oculis, et sibila colla '
arduus attollens3 pars vulnere clauda retentat
nexantem nodis seque in sua membra plicantem.
tali remigio navis se tarda movebat ; aso
vela facit tamen, et velis subit ostia plenis.
Sergestum Aeneas promisso munere donat,
servatam ob navem laetus sociosque reductos.
olli serva datur, operum haud ignara Minervae,
· Cressa genus, Pholoe, geminique sub ubere nati.

hoc pius Aeneas misso certamine tendit
gramineum in campum, quem collibus undique curvis
cingebant silvae, mediaque in valle theatri
circus erat; quo se multis cum milibus heros
consessu medium tulit exstructoque resedit. 290
hie, qur forte velint rapido contendere cursu,
invitat pretiis animos, et praemia ponit.
undique conveniunt Teucri mixtique Sicani,
Nisus et Euryalus primi,
Euryalus forma insignis viridique iuventa,
Nisus amore pio pueri3 quos deinde secutus
regius egregia Priami de stirpe Diores;
hunc Salius simul et Patron, quorum alter Acarnan,
alter ab Arcadio Tegeaeae sanguine gentis;
tum duo Trinacrii iuvenes, ldelymus Panopesque, 300
adsueti silvis, comites senioris Acestae ;
multi praeterea, quos fama obscura recondit.
Aeneas quibus in mediis sic deinde locutus:
‘accipite haec animis, laetasque advertite mentes.

· nemo euhoe numero mihi non donatus abibit.

Gnosia bina dabo levato lucida ferro

spicula, caelatamque argento ferre bipennem:

omnibus hic erit unus honos. tres praemia primi

accipient, flavaque caput nectentur oliva:

primus equum phaleris insignem victor habeto; ,ιο
279 nixantem. 285 ubera. 299 merdis Tegeae de

 

