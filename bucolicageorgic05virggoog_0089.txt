⁶2

P. VERGILI MARONIS

cum graviter tunsis gemit area frugibus, et curn

surgentem ad Zephyrum paleae iactantur inanes.

hoc faciunt, nimio nc luxti obtunsior usus

sit genitali arvo ‘et sulcos oblimet inertes,

sed rapiat sitiens Venerem interiusque recondat.
rursus cura patrum cadere et succedere matrum

incipit. exactis gravidae cum mensibus errant,

non illas gravibus quisquam iuga ducere plaustris, 140

non saltu superare viam sit passus et acri

carpere prata luga fluviosque innare rapaces.

saltibus in vacuis pascunt et plena secundum

flumina, muscus ubi et viridissima gramine ripa,

speluncaeque tegant et saxea procubet umbra.

· est lucos Silari circa ilicibusque virentem

plurimus Alburnum volitans, cui nomen asilo
Romanurn est, oestrum Grai vertere vocantes,
asper, acerba sonans, quo tota exterrita silvis
diffugiunt armenta 3 furit mugitibus aether 150
concussus silvaeque et sicci ripa Tanagri.
hoc quondam rrionstro horribiles exercuit iras
Inachiae Iuno pestem meditata iuvencae.
hunc quoque, nam mediis fervoribus acrior instat,
arcebis gravido pecori, armentaque pasces
sole recens orto aut noctem ducentibus astris.
post parturn cura in vitulos traducitur omnis,

continuoque notas et nomina gentis inurunt,
et quos aut pecori malint submittere habendo
aut aris servare sacros aut scindere terram 160
et campum horrentem fractis invertere glaebis.
cetera pascuntur virides armenta per herbas.
tu quos ad studium atque usum formabis agrestem, ‹
iam vitulos hortare viamque insiste domandi,
dum faciles animi iuvenum, dum mobilis aetas.
ac primum laxos terrui d'e vimine circlos
cervici subnecte ; dehinc, ubi libera colla
servitio adsuerint, ipsis e torquibus aptos

¹44 namins ripae. 163 studia. 166 circos.

 

