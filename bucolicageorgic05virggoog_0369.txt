344 P. VERGILI MARONIS

consilio versare dolos ingressus et astu,
incipit haec : ‘quid tam egregium, si femina forti p
fidis equo? dimitte fugam, et te comminus aequo q

mecum crede solo, pugnaeque accinge pedestri ;
iarn nosces, ventosa ferat cui gloria fraudem?
dixit ; at illa furens acrique accensa dolore,
tradit equum comiti, paribusque resistit in umis, 710
ense pedes nudo, puraque interrita parma.
at iuvenis, vicisse dolo ratus, avolat ipse,
haud mora, conversisque fugax aufertur habenis,
quadrupedemque citum ferrata calce fatigat.
‘vane Ligus, frustraque animis elate superbis,
nequiquam patrias tentasti lubricus artes;
nec fraus te incolumem fallaci perferet Auno’ :
haec fatur virgo et pernicibus ignca plantis
transit equum cursu, frenisque adversa prehensis
congreditur poenasque inimico ex sanguine sumit :
quam facile accipiter saxo sacer ales ab alto 721
consequitur pinnis sublimem in nube columbam,
comprensamque tenet, pedibusque eviscerat uncis ;
tum cruor et vulsae labuntur ab aethere plumae.
at non haec nullis hominum sator atque deorum
observans oculis summo sedet altus Olympo.
Tyrrhenum genitor Tarchonem in proelia saeva
suscitat, et stimulis haud mollibus inicit iras.
ergo inter caedes cedentiaque agmina Tarchon
fertur equo, variisque instigat vocibus alas, 7³0
nomine quemque vocans, reficitque in proelia pulsos.
‘quis metus, o numquam dolituri, o semper inertes
Tyrrheni, quae tanta animis ignavia venit?
femina palantes agit atque haec agmina vertiti
quo ferrum, quidve haec gerimus tela inrita dextris?
atnon in Venerem segnes nocturnaque bella,
aut, ubi curva choros indixit tibia Bacchi,
exspectare dapes et plenae pocula mensae-
hic amor, hoc studium-dum sacra secundus haruspex

708 laudem. 728 incitat. 738 exspectate.

 

