P. VERGILI MARONlS

felix, qui potuit rerum cognoscere causas, ⁴90
atque metus omnes et inexorabile fatum
subiecit pedibus strepitumque Acherontis avari.
fortunatus et ille, deos qui novit agrestes,
Panaque Silvanumque senem Nymphasque sorores.
illum non populi fasces, non purpura regum
flexit et infidos agitans discordia fratres,
aut coniurato descendens Dacus ab Histro,
non res Romanae perituraque regna: neque ille
aut doluit miserans inopem aut invidit habenti.
quos rarnr fructus, quos ipsa volentia rura 500
sponte tulere sua, carpsit, nec ferrea rura
insanumque forum aut populi tabularia vidit.
sollicitant alii remis freta caeca, ruuntque
in ferrum, penetrant aulas et liinina regum3
hic petit excidiis urbem miserosque Penates,
ut gemma bibat ct Sarrano dormiat ostro ;
condit opes alius defossoque incubat auro ;
hic stupet attonitus rostris, · hunc plausus hiantem
per cuneos geminatus enim plebisque patrumque
corripuit3 gaudent perfusi sanguine fratrum, 510
exilioque domos et dulcia limina mutant
atque alio patriam quaerunt sub sole racentem.
agricola incurvo terram dimovit aratro:
hinc anni labor, hinc patriam parvosque nepotes
sustinet, hinc armenta boum meritosque iuvencos.
nec requies, quin aut pomis exuberet annus
aut fetu pecorum aut Cerealis mergite culmi,
proventuque oneret sulcos atque horrea vincat.
venit hiemps: teritur Sicyonia baca trapetis,
glande sues laeti redeunt, dant arbuta silvae3 520
et varios ponit fetus autumnus, ct alte
mitis in apricis coquitur vindemia saxis.
interea dulces pendent crrcum oscula nati,
casta pudicitiam servat domus, ubera vaccae
lactea demittunt, pinguesque in gramine laeto

514 Penates.

 

