GEORGICON LIB. II

inter se adversis luctantur cornibus haedi.

ipse dies agitat festos fususque per herbam,

ignis ubi m medio et socii cratera coronant,

te libans, Lenaee, vocat, pecorisque magistris

velocis iaculi certamina ponit in ulmo, ⁵3⁰

corporaque agresti nudant praedura palaestrae.

hanc olim veteres vitam coluere Sabini,

hanc Remus et frater, sic fortis Etruria crevit

scilicet et rerum facta est pulcherrima Roma,

septemque una sibi muro circumdedit arces.

ante etiam sceptrum Dictaei regis et ante

inpia quam caesis gens est epulata iuvencis,

aureus hanc vitam in terris Saturnus agebat ; ,

necdum etiam audierant inflari classica, necdum

inpositos duris crepitare incudibus enses. ⁵⁴0
sed nos inmensum spatiis confecimus aequor,

et iam tempus equum fumantia solvere colla.

531 perdura. ¹542 spumantia.

 

