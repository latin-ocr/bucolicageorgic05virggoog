P. VERGILI MARONIS AENEIDOS LIB. 111 139

- vellitur, huic atro liquuntur sanguine guttae
et terram tabo maculant. mihi frigidus horror
membra quatit, gelidusque coit formidine sanguis. 30
rursus et alterius lentum convellere vimen
insequor et causas penitus temptare latentes ;
ater et alterius sequitur de cortice sanguis.
multa movens animo Nymphas venerabar agrestes
Gradivumque patrem, Geticis qui praesidet arvis,
rite secundarent visus omenque levarent.
tertia sed postquam maiore hastilia nisu
adgredior genibusque adversae obluctor harenae,—
eloquar an sileam i-gemitus lacrimabilis imo
auditur tumulo, et vox reddita fertur ad aures : 40
‘qnid miserum, Aenea, laceras? iam parce sepulto,
parce pias scelerare manus: non me tibi Troia
externum tulit aut cruor hie de stipite manat.
heu ! fuge crudeles terras, fuge litus avarum.
nam Polydorus ego: hic confixum ferrea texit
telorum seges et iaculis increvit acutis?
turn vero ancipiti mentem formidine pressus
obstipui steteruntque comae et vox faucibus haesit.
hunc Polydorum auri quondam cum pondere
magno
infelix Priamus furtim mandarat alendum 50
Threicio regi, cum iam diffideret armis
Dardaniae' cingique urbem obsidione videret.
ille, ut opes fractae Teucrum, et fortuna recessit,
res Agamemnonias victriciaque arma secutus,
fas omne abrumpit; Polydorum obtruncat, et auro
vi potitur. quid non mortalia pectora cogis,
auri sacra fames? postquam pavor oasa reliquit,
delectos populi ad proceres primumque parentem
monstra deum refero et quae sit sententia posco.
omnibus idem animus, scelerata excedere terra, so

linqui pollutum hospitium et dare classibus Austros.
ergo instauramus Polydoro funus, et ingens
ει linquere.

 

