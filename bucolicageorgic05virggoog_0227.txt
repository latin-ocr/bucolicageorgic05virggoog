200 P. VERGILI Manottls

extemplo socios primumque arcessit Acesten,
et Iovis imperium et cari praecepta parentis
edocet, et quae nunc animo sententia constet.
haud mora consiliis, nec iussa recusat Acestes.
transcribunt urbi matres, populumque volentem ⁷⁵0
deponunt, animos nil magnae laudis egentes.
ipsi transtra novant, flammisque ambesa reponunt
robora navigiis, aptant remosque rudentesque,
exigui numero, sed bello vivida virtus.
interea Aeneas urbem designat aratro,
sortiturque domos3 hoc Ilium, et haec loca Troiam
esse iubet. gaudet regno Troianus Acestes,
indicitque forum, et patribus dat' rura vocatis.
tum vicina astris Erycino ιιι vertice sedes
fundatur Veneri Idaliae, tumuloque sacerdos γει
ac lucus late sacer additur Anchiseo.
iamque dies epulata novem gens omnis, et aris
factus honos3 placidi straverunt aequora venti,
creber et adspirans rursus vocat Auster in altum.
exoritur procurva ingens per litora fletus;
complexi inter se noctemque diemque morantur.
ipsae iam matres, ipsi, quibus aspera quondam
visa maris facies et non tolerabile numen,
, ire volunt, omnemque fugae perferre laborem.
. quos bonus Aeneas dictis solatur amicis, ·⁷t⁰
et consanguineo lacrimans commendat Acestae.
tres Eryci vitulos et Tempestatibus agnam
caedere deinde iubet, solvique ex ordine funem.
ipse, caput tonsae foliis evinctus olivae,
stans procul ιιι prora pateram tenet, extaque salsos
proicit in fluctus, ac vina liquentia fundit.
prosequitur surgens a puppi ventus euntes.
certatim socii feriunt mare, et aequora verrunt.
at Venus snterea Neptunum exercita curis
adloquitur, talesque effundit pectore questus: ⁷⁸⁰
‘Iunonis gravis ira nec exsaturabile pectus
768 nomen.

 

