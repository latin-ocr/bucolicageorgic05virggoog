nnusrnos rua. 1 95

circum claustra fremunt ς celsa sedet Aeolus arce
sceptra tenens, mollitque animos et temperat iras :
ni faciat, maria ac terras caelumque profundum
quippe ferant rapidi secum verrantque per auras :
sed Pater omnipotens speluncis abdidit atris σο
hoc metuens, molemque et montes insuper altos
inposuit, regemque dedit, qui foedere certo
et premere et laxas sciret dare iussus habenas.
ad quem tum Iuno supplex his vocibus usa est:
· ‘Aeole, namque tibi divom Pater atque hominum
rex
et mulcere dedit fluctus et tollere vento,
gens inimica mihi Tyrrhenum navigat aequor,
Ilium in Italiam portans victosque Penates r
incute vim ventis submersasque obrue puppes,
aut age diversos et disice corpora ponto. 70
sunt mihi bis septem praestanti corpore Nymphae,
quarum quae forma pulcherrima Deiopea,
conubio iungam stabili propriamque dicabo,
omnes ut tecum meritis pro talibus annos
exigat et pulchra faciat te prole parentem.'
Aeolus haec contra ε ‘tuus o regina, quid optes,
explorare labor ; mihi iussa capessere fas est.
tu mihi quodcumque hoc regni, tu sceptra Iovemque
concilias, tu das epulis accumbere divom,
nimborumque facis tempestatumque potentem! so
haec ubi dicta, cavum conversa cuspide montem
inpulit in latus : ac venti velut agmine facto,
qua data porta, ruunt et terras turbine perflant.
incubuere mari, totumque a sedibus imis
una¹ Eurusque Notusque ruunt creberque procellis
Africus, et vastos volvunt ad litora lluctus.
insequitur clamorque virum stridorque rudentum.
eripiunt subito nubes caelumque diemque
Teucrorum ex oculis; ponto nor incubat atra.
intonuere poli et crebris micat ignibus aether, 90
praesentemque viris intentant omnia mortem.

 

