AENEIDOS LIB. 11 127

spumeus atque imo Nereus ciet aequora fundo.
illi etiam, si quos obscura nocte per umbram 420
fudimus insidiis, totaque agitavimus urbe,
apparent3 primi clipeos mentitaque tela
adgnoscunt, atque ora sono discordia signant.
ilicet obruimur numero: primusque Coroebus
Penelei¹ dextra divae armipotentis adaram
procumbit3 cadit et Rhipeus, iustissimus unus
qui fuit in Teucris et servantissimus aequi-
dis aliter visum—pereunt Hypanisque Dymasque,
confixi a sociis 3 nec te tua plurima, Panthu, ,
labentem pietas, nec Apollinis infula texit. 430
iliaci cineres, et flamma extrema meorum,
testor, in occasu vestro nec tela nec ullas
vitavisse vices Danaum, et, si fata fuissent ·
ut caderem, meruisse manu. divellimur inde,
iphitus et Pelias mecum, quorum Iphitus aevo
iam gravior, Pelias et vulnere tardus Ulixi ;
protinus ad sedes Priami clamore vocati.
hic vero ingentem pugnam, ceu cetera nusquam
bella forent, nulli tota morerentur in urbe,
sic Martem indomitum, Danaosque ad tecta ruentes
cernimus, obsessumque acta testudine limen. ⁴41
haerent parietibus scalae, postesque sub ipsos
nituntur gradibus, clipeosque ad tela sinistris
protecti obiciunt, prensant fastigia dextris.
Dardanidae contra turres ac tecta domorum
culmina convellunt: his se, quando ultima cernunt,
extrema iam in morte parant defendere telis3
auratasque trabes, veterum decora alta parentum,
devolvunt: alii strictis mucronibus imas
obsedere fores; has servant agmine denso. 4⁵0
instaurati animi, regis succurrere tectis,
auxilioque levare viros, vimque addere victis.

limen erat caecaeque fores et pervius usus
tectorum inter se Priami, postesque relicti

445 tota. 448 rna.

 

