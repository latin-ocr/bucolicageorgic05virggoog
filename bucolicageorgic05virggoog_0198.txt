auuuuos rur. 1v 171

i, soror, atque hostem supplex adfare superbum,
non ego cum Danais Troianam exscindere gentem
Aulide iuravi, classemve ad Pergama misi,
uec patris Anchisae cinerem Manesve revelli;
cur mea dicta neget duras demittere rn aures?
quo ruit? extremum hoc miserae det munus amanti:
exspectet facilemque fugam ventosque ferentes. 430
nou iam coniugium antiquum, quod prodidit, oro,
nec pulchro ut Latio careat regnumque relinquat:
tempus inane peto, requiem spatiumque furori,
dum mea me victam doceat fortuna dolere.
extremam hanc oro veniam—miserere sororis—
quam mihi cum dederit, cumulatam morte remittam?
talibus orabat, talesque miserrima fletus
fertque refertque soror. sed nullis ille movetur
fletibus, aut voces ullas tractabilis audit ;
fata obstant, placidasque viri deus obstruit aures. 440
ac velut annoso validam cunr robore quercum
Alpini Boreae nunc hinc nunc flatibus illinc
eruere inter se certant3 it stridor, et altae
consternunt terram concusso stipite frondes;
ipsa haeret scopulis, et, quantum vertice ad auras
aetherias, tantum radice 1n Tartara tendit:
haud secus adsiduis hinc atque hinc vocibus heros
tunditur, et magno persentit pectore curas ;
mens inmota manet; lacrimae volvuntur inanes.
tum vero infelix fatis exterrita Dido 4⁵0
mortem orat; taedet caeli convexa tueri.
quo magis inceptum peragat, lucemque relinquat,
vidit, turicremis cum dona inponeret aris,
horrendum dictu, latices nigrescere sacros,
fusaque 1n obscenum se vertere vina cruorem.
hoc visum nulli, non ipsi effata sorori.
praeterea fuit in tectis de marmore templum
coniugis antiqui, miro quod honore colebat,
velleribus niveis et festa fronde revinctum:
428 negat. 436 dederis. cumulata. 446 radicem.

 

