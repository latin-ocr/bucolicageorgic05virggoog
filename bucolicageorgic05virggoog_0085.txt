LIBER TERTIUS

Tr quoque, magna Pales, et te memorande canemus
pastor ab Amphryso, vos, silvae amnesque Lycaei.
cetera, quae vacuas tenuissent carmine mentes,
omnia iam vulgata z quis aut Eurysthea durum,

aut inlaudati nescit Busiridis aras?

cui non dictus Hylas puer, et Latonia Delos,
Hippodameque, umeroque Pelops insignis eburno,
acer equis? temptanda via est, qua me quoque possim
tollere humo victorque virum volitare perora.
primus ego in patriam mecum, modo vita supersit, ιο
Aonio rediens deducam vertice Musaa;

primus Idumaeas referam tibi, Mantua, palmas

et viridi in campo templum de marmore ponam
propter aquam, tardis ingens ubi flexibus errat
Mincius et tenera praetexit harundine ripas.

in medio mihi Caesar erit templumque tenebit.

illi victor ego et Tyrio conspectus in ostro

centum quadriiugos agitabo ad flumina currus.
cuncta mihi Alpheum linquens lucosque Molorchi
curribus et crudo decernet Graecia caestu. ω
ipse caput tonsae foliis ornatus olivae

dona feram iam nunc sollemnes ducere pompas

ad delubra iuvat caesosque videre iuvencost
rel scaena ut versis discedat frontibus, utque
purpurea intexti tollant aulaea Britanni.

3 carmina. 20 decernit.

 

