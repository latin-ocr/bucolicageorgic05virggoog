122 Ρ. venons Manonrs

feta armis: pueri circum innuptaeque puellae

sacra canunt, funemque manu contingere gaudent.

illa subit, mediaeque minans inlabitur urbi. 240

o patris, o divom domus Ilium, et incluta bello

moenia Dardanidum! quater ipso in limine portae

substitit, atque utero sonitum quater arma dedere.
t instamus tamen inmemores caecique furore,

et monstrum infelix sacrata sistimus arce.

tunc etiam fatis aperit Cassandra futuris

ora, dei iussu non umquam credita Teucris. '

nos delubra deum miseri, quibus ultimus esset

ille dies, festa velamus fronde per urbem.

Α vertitur interea caelum, et ruit Oceano nox, 250
involvens umbra magna terramque polumque
Myrmidonumque dolos; fusi per moenia Teucri
conticuere ; sopor fessos complectitur artus.
et iam Argiva phalanx instructis navibus ibat
a Tenedo tacitae per amica silentia lunae
litora nota petens, flammas cum regia puppis
extulerat, fatis ue deum defensus iniquis
inclusos utero bassos et pinea furtim ’
laxat claustra Sinon. illos patefactus ad auras
reddit equus, laetique cavo se robore promunt 260
Thessandrus Sthenelusque duces, et dirus Ulixes,
demissum lapsi per funem, Acamasque, Thoasque,
Pelidesque Neoptolemus, primusque Machaon,
et Menelaus, etipse doli fabricator Epeos.
invadunt urbem somno vinoque sepultam s
caeduntur vigiles, portisque patentibus omnes
accipiunt socios, atque agmina conscia iungunt.

tempus erat, quo prima quies mortalibus aegris
incipit, et dono divom gratissima serpit.
in somnis, ecce, ante oculos maestissimus Hector 270
visus adesse mihi, largosque effundere lletus,
raptatus bigis, ut quondam, aterque cruento
pulvere, perque pedes traiectus lora tumentes.
25¹ magnam.

 

