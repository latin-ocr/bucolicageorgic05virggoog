120 P. VERGILI MARONIS

corripuere sacram effigiem, manibusque cruentis
virgineas ausi divae contingere vittas ;
ex illo fluere ac retro sublapsa referri
spes Danaum fractae vires, aversa deae mens. 170
nec dubiis ea signa dedit Tritonia monstris.
vir positum castris simulacrum: arsere coruscae
luminibus flammae arrectis, salsusque per artus
sudor iit, terque ipsa solo-mirabile dictu-
emicuit, parmamque ferens hastamque trementem.
extemplo temptanda fuga canit aequora Calchas3
nec posse Argolicis exscindi Pergama telis,
omina ni repetant Argis, numenque reducant,
' quod pelago et curvis secum avexere carinis.
et nunc, quod patrias vento petiere Mycenas, rso
arma deosque parant comites, pelagoque remenso
inprovisi aderunt. ita digerit omina Calchas.
hanc pro Palladio moniti, pro numine laeso
effigiem statuere, nefas uae triste piaret:
hanc tamen inmensam {alchas attollere molem
roboribus textis, caeloque educere iussit,
ne recipi portis, aut duci in moenia possit,
neu populum antiqua sub religione tueri.
nam si vestra manus violasset dona Minervae,
tum magnum exitium-quod di prius omen in
Ipsum 190

convertant l-Priami imperio Phrygibusque futurum :
sin manibus vestris vestram ascendisset in urbem,
ultro Asiam magno Pelopea ad moenia bello
venturam, et nostros ea fata manere nepotes’
talibus insidiis periurique arte Sinonis
credita res, captique dolis lacrimisque coactis,
quos neque Tydides, nec Larissaeus Achilles,
non annt domuere decem, non mille carinae.

hic aliud maius miseris multoque tremendum
obicitur magis, atque inprovida pectora turbat. που
Laocoon, ductus Neptuno sorte sacerdos,

187 posset.

 

