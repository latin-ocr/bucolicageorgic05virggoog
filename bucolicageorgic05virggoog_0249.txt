222 P. VERGlLl MARONIS

adceleremus,’ ait; ‘Cyclopum educta caminis ιφ
moenia conspicio, atque adverso fornice portaf,
haec ubi nos praecepta iubent deponere dona?
dixerat, et pariter gressi per opaca viarum
corripiunt spatium medium, foribusque propinquant.
occupat Aeneas aditum, corpusque recenti
spargit aqua, ramumque adverso' ιιι limine figit.

his demum exactis, perfecto munere divae,
devenere locos laetos et amoena virecta
Fortunatorum Nemorum sedesque beatas.
largior hit campos aether et lumine vestit ⁶⁴0
purpureo, solemque suum, sua sidera norunt.
pars in gramineis exercent membra palaestris,
contendunt ludo et fulva luctantur harena,
pars pedibus plaudunt choreas et carmina dicunt.
nec non Threicius longatum veste sacerdos
obloquitur numeris septem discrimina vocum,
iamque eadem digitis‚' ram pectine pulsat eburno.
hic genus antiquum Teucri, pulcherrima proles,
magnanimi heroes, nati melioribus annis,
Ilusque Assaracusque et Troiae Dardanus auctor. ⁶50
arma procul currusque virum miratur inanes.
stant terra defixae hastae, passimque soluti
per campos pascuntur equi quae grana currum
armorumque fuit vivis, quae cura nitentes
pascere equos, eadem sequitur tellure repostos.
conspicit, ecce, alios dextra laevaque per herbam
vescentes laetumque choro paeana canentes
inter odoratum lauri nemus, unde superne
- plurimus Eridani per silvam volvitur amnis
hic manus ob patriam pugnando vulnera passi, ⁶⁶0
quique sacerdotes casti, dum vita manebat,
quique pii vates et Phoebo digna locuti,
inventas aut qui vitam excoluere per artes,
quique sui memores alios fecere merendo.
omnibus his nrvea tinguntur tempora vitta,

630 ducta. 651 mirantur. 664 aliquos.

 

