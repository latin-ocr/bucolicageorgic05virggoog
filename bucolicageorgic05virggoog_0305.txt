280 P. VERGILI MARONIS

· nec fas ς non: ita me referat tibi magnus ovantem
Iuppiter aut quicumque oculis haec aspicit aequis.

sed si quis-quae multa vides discrimine tali- ιω

si quis ιιι adversum rapiat casusve deusve,

te superesse velim 3 tua vita dignior aetas.

sit qui me raptum pugna pretiove redemptum

mandet humo, solita aut si quaid fortuna vetabit,

absenti ferat inferias decoretque sepulchro.

neu matri miserae tanti sim causa doloris,

quae te sola, puer, multis e matribus ausa

persequitur, magni nec moenia curat Acestae!

ille autem ‘causas nequiquam nectis inanes,

nec mea iam mutata loco sententia cedit: 220

adceleremus' ait. vigiles simul excitat3 illi

succedunt servantque vices ι statione relicta

ipse comes Niso graditur, regemque requirunt.
cetera per terras omnes animalia somno

laxabantcuras et corda oblita laborum ;

ductores Teucrum primi, delecta iuventus,

consilium summis regni de rebus habebant,

quid facerent quisve Aeneae iam nuntius esset.

stant longis adnixi hastis et scuta tenentes

castrorum et campi medio. tum Nisus et una 230

Euryalus confestim alacres admittier orant:

rem magnam, pretiumque morae fore. primus Iulus

accepit trepidos ac Nisum dicere iussit.

tum sic Hyrtacides: ‘audite ο mentibus aequis,

Aeneadae, neve haec nostris spectentur ab annis,

quae ferimus. Rutuli somno vinoque soluti

conticuere ; locum insidiis conspeximus ipsi,

qui patet in bivio portae, quae proxima ponto ;

interrupti ignes, aterque ad sidera fumus

erigitur3 si fortuna permittitis uti,

quaesitum Aenean et moenia Pallantea,

mox hic oum spoliis ingenti caede peracta

adfore cernetis. nec nos via fallit euntes:

vidimus obscuris primam sub vallibus urbem

 

