288 P. VERGILI Mnttortts

et funus lacerum tellus habet? hoc mihi de te, 49¹ q
nate, refers? hoc sum terraque marique secuta? ’
figite me, si qua est pietas, in me omnia tela
conicite, o Rutuli, me primam absumite ferro:
aut tu, magne Pater divom, miserere, tuoque
’ invisum hoc detrude caput sub Tartara telo,

quando aliter nequeo crudelem abrumpere vitam?
boc fletu concussi animi, maestusque per omnes
it gemitus ς torpent infractae ad proelia vires.
illam incendentem luctus Idaeus et Actor
Ilionei monitu et multum lacrimantis Iuli
corripiunt interque manus subrecta reponunt.

at tuba terribilem sonitum procul aere canoro
increpuit3 sequitur clamor caelumque remugit.
adcelerant acta pariter testudine Volsci,
et fossas inplere parant ac vellere vallum.
quaerunt pars aditum et scalis ascendere muros,
qua rara est acies interlucetque corona
non tam spissa viris. telorum effundere contra
omne genus Teucri ac duris detrudere contis, 510
adsueti longo muros defendere bello.
sara quoque infesto volvebant pondere, si qua
possent tectam aciem perrumpere, cum tamen omnes
ferre iuvat subter densa testudine casus.
nee iam sufficiunt. nam qua globus inminet ingens,
inmanem Teucri molem volvuntque ruuntque,
quae stravit Rutulos late armorumque resolvit
tegmina. nec curant caeco contendere Marte
amplius audaces Rutuli, sed pellere vallo
missilibus certant.
parte alia horrendus visu quassabat Etruscam
pinum et fumiferos infert Mezentius' ignes ,
at Messapus equum domitor, Neptunia proles,
rescindit vallum et scalas' 1n moenia poscit..

vos, o Calliope, precor, adspirate canenti,
quas ibi tum ferro strages, quae funera Turnus

 

