286 P. VERGILI MARONIS

auctorem, nec quo se ardens inmittere possit.

‘tu tamen interea calido mihi sanguine poenas
persolves amborum' inquit; simul ense recluso
ibatur Euryalum. tum vero exterritus, amens,
conclamat Nisus, nec se celare tenebris
amplius aut tantum potuit perferre dolorem:

ιιιιε, me, adsum, qui feci, in me convertite ferrum,

o Rutuli, mea fraus omnis3 nihil rste nec ausus
nec potuit; caelum hoc et conscia sidera testor:
tantum infelicem nimium dilexit amicum! 430
talia dicta dabat; sed viribus ensis adactus
transadigit costas et candida pectora rumpit.
'volvitur Euryalus leto, pulchrosque per artus
it cruor, inque umeros cervix collapsa recumbit.
purpureus veluti cum flos succisus aratro
languescit moriens, lassove papavera collo
demisere caput, pluvia cum forte gravantur.
at Nisus ruit in medios solumque per omnes
Volcentem petit, in solo Volcente moratur.
quem circum glomerati hostes hinc comminus atque
hinc 440
’ proturbant. instat non setius ac rotat ensem
fulmineum, donec Rutuli clamantis in ore
condidit adverso et moriens animam abstulit hosti.
turn super exanimum sese proiecit amicum
confossus, placidaque ibi demum morte quievit.
- fortunati ambo ¹ ει quid· mea carmina possunt,
nulla dies umquam memori vos eximet aevo,
dum domus Aeneae Capitoli inmobile saxum
accolet imperiumque pater Romanus habebit.
victores praeda Rutuli spoliisque potiti -
Volcentem exanimum flentes ιιι castra ferebant.
nec minor in castris luctus Rhamnete reperto
exsangui et primis una tot caede peremptis,
Serranoque Numaque. ingens concursus ad 1psa
corpora seminecesque viros tepidaque recentem
432 transabiit. 44q, 451 exanimem. 455 tepidumque recenti.

 

