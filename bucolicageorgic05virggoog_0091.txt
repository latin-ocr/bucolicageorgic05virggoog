Ρ. VERGlLI MARONIS

tum demum crassa magnum farragine corpus
crescere iam domitis sinito: namque ante domandum
ingentes tollent animos prensique negabunt
verbera lenta pati et duris parere lupatis.

sed non ulla magis vires industria firmat,
quam Venerem et caeci stimulos avertere amoris,
sive boum srve est cui gratior usus equorum.
atquc ideo tauros procul atque in sola relegant
pascua post montem oppositum et trans flumina lata,
aut intus clausos satura ad praesepia servant.
carpit enirn vires paulatim uritque videndo
femina, nec nemorum patitur meminisse nec herbae
dulcibus illa quidem inlecebris, et saepe superbos
cornibus inter se subigit decernere amantes.
pascitur in magna Sila formosa iuvenca:
illi alternantes multa vi proelia miscent aso
vulneribus crebris ; lavit ater corpora sanguis, ‘
versaque in obnixos urguentur cornua vasto
cum gemitu 3 reboant silvaeque et longus Olympus.
nec mos bellantes una stabulare, sed alter
victus abit longeque' ignotis exsulat oris,
multa gemens ignominiam plagasque superbi
victoris, tum, quos amisit inultus· amqres3
et stabula aspectans regnis excessit avitis.
ergo omni cura vires exercet et inter
dura1acet pernix instrato saxa cubili,
frondibus hirsutis et carice pastus acuta,
et temptat sese, atque irasci in cornua discit
arboris obnixus trunco, ventosque lacessit
ictibus, et sparsa ad pugnam proludit harena.
post ubi collectum robur vrresque refectae,
signa movet, praecepsque oblitum fertur ιιι hostem;
fluctus uti, medio coepit cum albescere ponto,
longius ex altoque srnum trahit, utque volutus
ad terras inmane sonat per saxa, neque ipso

223 magnus. 230 pernox. 235 receptae.
237 ut in medio.

 

